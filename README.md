# Saturday Night Works

<img src="tim-foster-387975-unsplash.jpg" width="767" height="532">

Photo by [Tim Foster](https://unsplash.com/@timberfoster) on [Unsplash](https://unsplash.com/)

Aynen bu resimdeki gibi bir manzara ile karşı karşıya değildim belki de ama bir yaz gecesi, sahil kenarında oturmuş Tekirdağ kıyılarına bakıyordum. Saat gece yarısını çoktan geçmişti bile. Yazın bitmesine yakın günlerdi. Okullar açıldığı için ada artık çok daha sakindi. Sessizlik benim hoşuma gidiyordu. Henüz senenin ortasıydı belki ama 2019 yılında neler yapmalıyım diye düşünüyordum. Makale yazmak artık yorucu olmaya başlamıştı. Oysaki kendim için öğrendiğim şeyleri paylaşmak bu kadar yorucu olmamalıydı. Ancak ivmenin aşağıya doğru kaymakta olduğunun farkındaydım. Eskisi kadar hızlı anlayamıyorum artık. Okuma ve anlama hızım düşüşte. Ama öğrenmekten de vazgeçmemem gerekiyordu. Sonunda aklıma şöyle bir fikir geldi. Makaleye dökemediğim, ama kısa kısa notlar alarak deneyimlediğim örnekleri github reposunda tutabilirdim. Üstelik kaynakçam oldukça geniş ve zengindi. En nihayetinde 2018 sonlarında başladığım ve 2019 boyunca devam etmeyi istediğim bu repo oluştu. Makale tadında olmasalar bile, her klasör içerisindeki README dosyası gerekli bilgileri içermekte. Amaç, kurulumlar, dikkat edilmesi gereken noktalar, öğrenilenler vb... Kod dosyaları da mümkün mertebe yorumlarla desteklenmiştir. Üstünü tamamlamaksa repo'yu takip edenlere kalmaktadır.

## Özetle

Burasu takip ettiğim kaynaklardaki örneklere ait çalışmaların bulunduğu kod deposu. Genellikle Cumartesi geceleri beslenir _(Konunun uzunluğu veya içimdeki isteğe göre öğle araları da olabilir)_ Monitor ortadan ikiye bölünmüş haldedir _(İkinci bir monitör daha alıp Bilgem Çakır'ın yaptığı gibi dikine kullanım isteklerim arasında)_ Sol tarafta takip edilen yazı, sağ tarafta çoğunlukla Visual Studio Code açıktır. Örnekler ağırlıklı olarak WestWorld'de _(Ubuntu 18.04 sistemimde)_ icra edilir. Duruma göre MacOS veya Windows geçişleri de olabilir elbette. 

> Denemeler sırasında Copy-Paste yapmam kesinlikle yasaktır ve mutlak suretle örnekleri yorumlayıp anın getirdiği ruh haline göre özelleştirmem gerekmektedir.

## Takipçi Ne Yapabilir?

Readme dosyalarından yararlanarak kendi başlangıçlarınızı yapabilir, örnek kodları sağa sola çekiştirip iyileştirebilir ya da farklılaştırabilirsiniz. Ama en nihayetinde keşfetme ve farklı örnekleri anlamaya çalışma kaslarınızı geliştirirsiniz.

## Güncel Liste

Burası işlenecek konu başlıklarının olduğu havuzdur.

- React ve NodeJS kullanarak bir forum tasarlamak
- MEVN _(MongoDb, Express, Vue.Js, NodeJS)_ deneyimini yaşatacak bir Hello World yazmak
- NodeJS ile bir GraphQL sunucusu yazmak _(11nci örneği pekiştirmek adına)_
- WestWorld'de fonksiyonel dil yaklaşımını anlamak için Clojure'u deneyimlemek

> Planlanan yazılarda konu başlıkları değişiklik gösterebilir ve örnekler kronolojik sırada işlenmemektedir.

## Tamamlananlar

Şu ana kadar tamamlayabildiğim örnekler.

01. Bootstrap Grid sistemini anlamak _(Bir heyecanla Cumartesi gecesi dışında tamamlandı
02. Asp.Net Core ile MongoDB kullanmak
03. Go ve Vue.js kullanarak haber akışı yapmak
04. Visual Studio Code için Snippet yazmak _(Bir öğle vakti deneyimlendi)_
05. Web sayfasında Bootstrap Modal Popup kullanmak
06. Bir NodeJS sunucusunu ölçeklendirmek
07. Node.js, MongoDB, Fastify ve Swagger kullanılan bir uygulama yazmak
08. Express kullanan bir React uygulamasını Heroku'da yayınlamak
09. Angular ile basit bir Todo uygulaması yazmak
10. Single-File Components ile Vue.js uygulaması geliştirmek
11. GraphQL'i NodeJS ile kullanmaya çalışmak

> MD dosyasını formatlarken [şu adresten](https://github.com/adam-p/markdown-here/wiki/Markdown-Cheatsheet) yararlanıyorum.